# KamerKijker (working title)
KamerKijker wordt een app / website die het makkelijker moet maken voor "de burger" om op de hoogte te blijven van wat er in de tweede kamer gebeurt (met filters op unanimiteit, onderwerp, etc) en terug te vinden hoe door specifieke partijen in het verleden is gestemd op bepaalde thema's.
Het bredere doel is het vergroten van de politieke betrokkenheid in NL in het algemeen, het laagdrempeliger maken om politiek actief te worden (in welke mate dan ook) en de Nederlandse politiek transparanter te maken.
Er is technisch ontzettend veel mogelijk, alles heeft tegenwoordig een app en informatie is toegankelijker dan ooit tevoren, maar gek genoeg is de politiek die ons juist allemaal aangaat een uitzondering...

Als MVP zou wat ons betreft een (web) app die je de mogelijkheid geeft om te zoeken hoe er in het verleden gestemd is (denk [partijgedrag.nl](https://partijgedrag.nl/) maar dan beter uitgewerkt, no offense, of [MotieMeter](https://www.instagram.com/motiemeter/?hl=en) maar dan uitgebreider, buiten de beperkingen van Instagram en open source) en je eventueel d.m.v. push-notificaties op de hoogte houdt van moties en stemmingsuitslagen die je misschien interessant vindt al enorm waardevol zijn (we zouden in ieder geval zelf gebruik maken van zo'n tool). Voor een overzicht van de roadmap voor deze MVP, zie [ons project board](https://github.com/jneeven/KamerKijker/projects/1).

Op de lange termijn zijn we ook geïnteresseerd in uitbreiding van de functionaliteit naar (en integratie met) iets zoals [jouw-stem.nl](jouw-stem.nl), waar de gebruiker niet alleen informatie kan vinden en ontvangen maar ook terug kan koppelen (aan bijvoorbeeld zijn/haar gemeente of andere organisaties) en/of met anderen kan delen.

Het idee voor KamerKijker is ontstaan in Tech4Society, een kleine maar groeiende verzameling tech-enthousiastelingen die hun kennis en vaardigheden graag willen inzetten ten behoeve van de maatschappij. Voor meer info, zie de (tot nu toe erg beknopte) [wiki](https://r2.miraheze.org/wiki/Tech4Society_(NL)), of stuur een berichtje naar @jneeven (op bijvoorbeeld [LinkedIn](https://www.linkedin.com/in/jelmer-neeven/)).

Alle hulp (van ideeën tot testers tot code contributions) is ontzettend welkom!
